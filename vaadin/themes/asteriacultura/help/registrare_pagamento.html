<h1>Registrare un pagamento</h1>
<ol>
<li><p>Al ricevimento della evidenza di pagamento, occorre confermare il pagamento.</p></li>
<li><p>All'effettivo ricevimento del corrispettivo, occorre registrare l'incasso.</p></li>
</ol>
<p>Entrambe queste operazioni si effettuano con la funzione <strong>Registra Pagamento</strong> della Prenotazione.</p>

<p>
<img src="img/registra_pagamento.png" />
<p>


<p>Per registrare il pagamento:</p>

<ul>
<li><p>Selezionare la prenotazione</p></li>
<li><p>Premere il pulsante <strong>Altro -> Registra Pagamento</strong> (oppure Premere il tasto destro e selezionare <strong>Registra Pagamento...</strong> dal menu contestuale)</p></li>
<li><p>Inserire i dati di pagamento nella apposita scheda</p></li>
</ul>

<p><i>Nota: in questa fase è ancora possibile rettificare il numero di posti prenotati.</i></p>

<ul>
<li><p>Inserire l'importo pagato</p></li>
<li><p>Inserire il mezzo di pagamento</p></li>
<li><p>Selezionare <strong>Pagamento Confermato</strong> se si tratta di conferma o <strong>Pagamento ricevuto</strong> se si tratta di incasso</p></li>
<li><p>Premere <strong>Conferma</strong> per confermare il pagamento</p></li>
</ul>

<p><i>Nota: l'importo previsto e l'importo ricevuto possono differire.<br>
Inserire sempre l'importo effettivamente ricevuto.</i></p>

<p>Il pagamento viene registrato e nel caso di registrazione pagamento una email di conferma viene inviata al referente (nel caso di registrazione incasso, il referente non viene notificato).</p>

<p>Nella lista viene visualizzata una spunta in corrispondenza della colonna  <strong>pag conf </strong> o  <strong>pag ric</strong> a seconda del tipo di registrazione effettuata.</p>

<h2>Invio email di conferma</h2>
<p>Quando si registra un pagamento, viene automaticamente inviata al referente una email di conferma (viene usato l'indirizzo email inserito nella prenotazione).<br>
Il contenuto di questa mail si può modificare tramite la funzione <strong>Lettere Base</strong> (in Tabelle). Il codice della mail è: <strong>conferma_pagamento</strong> (vedi sezione: Lettere Base).</p>
<p>Se per qualsiasi motivo la mail non fosse stata ricevuta o fosse andata persa, per reinviarla si può aprire la scheda della prenotazione, andare alla pagina <strong>Eventi</strong>, selezionare la email già inviata e premere <strong>Reinvia</strong>.</p>